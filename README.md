# RobotBibliotheek
Automatic robot for the library of the city Geel.

De bibliotheek, hoelang blijven ze nog bestaan? Veel bibliotheken hebben steeds minder bezoekers. Veel jongeren zie je niet snel in de bibliotheek verschijnen. Deze jongeren komen meestal alleen door verplichtingen, zoals bijvoorbeeld een boekbespreking.  

De toegang tot het internet maakt de bibliotheek veel minder aantrekkelijk. Als je een film wil kijken of een boek wil lezen, kan dat allemaal online. Doordat de oudere generatie niet vaak en correct met het internet overweg komt, komen deze personen nog steeds naar de bibliotheek, maar is dit wel genoeg? Simpel weg nee, we moeten meer mensen naar de bibliotheek lokken. 

Nu is de vraag, hoe krijgen we meer mensen naar de bib? Door het internet krijgt de bibliotheek misschien minder bezoekers, maar dit kunnen we ook naar onze hand leggen en in ons voordeel gebruiken. Ons project is misschien niet het meest behulpzame dat de bibliotheek nodig heeft. Eén ding is zeker en dat is door ons project zal de bib van Geel voldoende media attentie verkrijgen.  

Maar wat is het nu wat wij gaan doen voor de bibliotheek van Geel, wat maakt ons project nu zo uniek? Ons project bestaat uit een slide show voor de magazines uit de bibliotheek. Natuurlijk niet zomaar één, een slide show die bestaat uit robots. Wij vonden namelijk tijdens het bezoek en rondleiding in de bibliotheek van Geel dat de magazines niet genoeg in de spotlight stonden. Je loopt er zomaar voorbij en ze staan afgezonderd van de rest van de bibliotheek. Hier zullen wij verandering in brengen. 

Functionaliteit en gebruikersscenario’s 

De robots gaan in een constante loop rondrijden doorheen verschillende zithoekjes waar mensen rustig de magazines kunnen doornemen. Als mensen een magazine willen lezen kunnen ze simpelweg naar het tabletje gaan van hun zithoek. Daar zullen ze een digitale catalogus kunnen bekijken met alle magazines die op dat moment in de robotjes zitten. Voor elk magazine kan je de naam, een korte beschrijving en de laatste uitgeef datum bekijken door simpelweg op de gewenste cover te drukken.  

Wanneer je bepaald hebt welk magazine je wil lezen kan je doormiddel van de knop onderaan het robotje bij jou laten stoppen. Het zal zijn traject vervolgen, vanaf het dan bij jou stationnetje aankomt zal het daar invoegen. Daar zal het dan een aantal seconden tot minuten blijven stilstaan zodat je geen probleem hebt met het magazine te verwijderen uit de houder. Van zodra je het magazine eruit hebt genomen kan je gewoon terug gaan zitten. De robot zal na een bepaalde tijd terug zijn pad vervolgen en invoegen in het treintje. 

Wanneer je klaar bent met lezen en je het magazine terug wil inleveren kan je terug simpelweg op de (nu grijze) cover drukken, op de inlever knop drukken. Het robotje zal hetzelfde manoeuvre volgen als het uitlenen van de magazines zodat je zonder problemen het magazine kan terugzetten. 

Gebruikte technologieën 

Om de code te schrijven voor de code zullen we werken met een Arduino UNO. Hiervoor zullen we de code schrijven in Visual Studio Code en de code uploaden via een USB-kabel. De code die geschreven wordt in de scripts zal C++ zijn. Aan de hand van deze scripts die op de Arduino staan, zal de robot kunnen rijden, draaien, … . De Arduino kan scriptjes opslaan en zal deze kunnen uitvoeren zonder met een pc verbonden te hoeven zijn. Zolang de Arduino stroom krijgt, zal deze werken. 

De interface voor de tablet zullen we maken met onze kennis van HTML, CSS, MySQL en ASP.net. MySQL is onze database om de magazines bij te houden. Via ASP.net zou het mogelijk zijn om backend te gaan toevoegen en zo direct via knoppen en tabellen functies toe te voegen aan onze website. In de backend zal er een connectie gelegd worden met de database en zal er zo data gestuurd kunnen worden naar de website zelf. Voor al deze code zullen we gaan werken in Visual Studio. Hier kan er een koppeling gelegd worden tussen ASP.net en onze code die geschreven zal zijn in C#. Hierbij is er ook een koppeling met Github nodig om zo samen te kunnen werken aan het project.


DISCLAIMER

Het project is niet volledig uitgewerkt zoals het eerst is gepland door de te korte deadline en slechte ondersteuning. Hierdoor zijn er nog redelijk wat bugs die in de toekomst nog aangepast moeten worden.
